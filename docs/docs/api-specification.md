---
title: API স্পেসিফিকেশন
---

Gatsbyর APIগুলি ধারণাগতভাবে কিছুটা React.js এর মতো বানানো যাতে দুটি সিস্টেম এর মধ্যেকার সংহতি আরো ভালো হয়|

APIটির প্রথম দুটি প্রাধান্য হলো - a) একটি বিস্তৃত আর বলিষ্ঠ প্লাগিন ইকোসিস্টেম কে সক্ষম করা, এবং b) তার ওপর একটি বিস্তৃত আর বলিষ্ঠ থিম ইকোসিস্টেম বানানো।

## যা যা লাগবে

আপনি যদি Gatsbyর লাইফসাইকেল-এর সাথে পরিচিত না হন, তাহলে [Gatsby লাইফসাইকেল API সমূহ](/docs/gatsby-lifecycle-apis/)ওভারভিউ দেখুন|

## প্লাগইন

প্লাগইন্স Gatsby কে অনেক ভাবে প্রসারিত করতে পারে:

- ডাটা সোর্স করা (যেমন, ফাইলসিস্টেম অথবা API অথবা একটি ডাটাবেস থেকে)
- ডাটাকে বিভিন্ন প্রকারে রূপান্তর করা (যেমন, মার্কডাউন ফাইল থেকে HTML)
- পেজ বানানো (যেমন, একটি মার্কডাউন ফাইল এর ডিরেক্টরি থেকে পেজ সমূহে রূপান্তর করা, এবং ফাইলনেম থেকে URL জেনারেট করা)
- ওয়েবপ্যাক কনফিগ মডিফাই করা (যেমন, স্টাইলিং বিকল্পের জন্য, অন্যান্য compile-to-js ভাষার জন্য সাপোর্ট যোগ করা)
- রেন্ডারড HTML-এ জিনিস যুক্ত করা (যেমন, মেটা ট্যাগ্স, Google Analytics-এর মতো বিশ্লেষণ-সম্পর্কিত জাভাস্ক্রিপ্ট স্নিপেট)
- সাইট ডেটার উপর ভিত্তি করে ডিরেক্টরি তৈরি করার জন্য জিনিসগুলি লেখা (যেমন, সার্ভিস ওয়ার্কার, সাইটম্যাপ, RSS ফিড)

একটি একক প্লাগইন উদ্দেশ্য সাধনের জন্য একাধিক API ব্যবহার করতে পারে| যেমন, CSS-in-JS লাইব্রেরির জন্য প্লাগইন [Glamor](/packages/gatsby-plugin-glamor/):

1.  প্লাগইন যুক্ত করতে ওয়েবপ্যাক কনফিগারেশনটি পরিবর্তন করে|
2.  React-এর ডিফল্ট createElement রিপ্লেস করতে একটি ব্যাবেল প্লাগইন যুক্ত করে|
3.  প্রতিটি রেন্ডার করা পেজ-এর জন্য প্রয়োজনীয় CSS বের করা, এবং HTML পেজ-এর `<head>`-এ CSS ইনলাইন করার জন্য সার্ভার রেন্ডারিং পরিবর্তন করা|

প্লাগইনগুলি অন্যান্য প্লাগইনগুলির উপরও নির্ভর করতে পারে| [The Sharp plugin](/packages/gatsby-plugin-sharp/) ছবি রূপান্তর করার জন্য বেশ কয়েকটি উচ্চ স্তরের API প্রকাশ করে যার ওপর বেশ কয়েকটি অন্যান্য Gatsby ইমেজ প্লাগইন নির্ভর করে| [gatsby-transformer-remark](/packages/gatsby-transformer-remark/) বেসিক মার্কডাউন->HTML-এ রূপান্তর করে তবে রূপান্তর প্রক্রিয়ায় অন্যান্য প্লাগইনগুলিকে হস্তক্ষেপ করার অনুমতি দেওয়ার জন্য একটি API প্রকাশ করে যেমন, [gatsby-remark-prismjs](/packages/gatsby-remark-prismjs/) যা কোড ব্লক কে হাইলাইট করে|

ট্রান্সফর্মার প্লাগইনগুলি সোর্স প্লাগইনগুলি থেকে ডিকাপেল করা থাকে| ট্রান্সফর্মার প্লাগইনগুলি সোর্স প্লাগইনগুলির তৈরি করা নতুন নোডগুলির মিডিয়া টাইপ দেখে নির্ধারণ করে যে তারা সেটিকে পরিবর্তন করতে পারবে না পারবে না|
যার অর্থ একটি মার্কডাউন ট্রান্সফর্মার প্লাগইন অন্য কোনও কনফিগারেশন ছাড়াই যে কোনো উৎস থেকে মার্কডাউন পরিবর্তন করতে পারে যেমন, একটি ফাইল থেকে, একটি কোড কমেন্ট, বা ট্রেলো-এর মতো বাহ্যিক পরিষেবা যা কিছু ডেটা ফিল্ডে মার্কডাউন সাপোর্ট করে|

[প্লাগইন সমূহের সম্পূর্ণ তালিকা (এখনের জন্য শুধুমাত্র অফিসিয়াল — কমিউনিটি প্লাগইনগুলি পরে সাপোর্ট করা হবে)](/docs/plugins/) দেখুন|

## API

### ধারণা

- _Page_ — একটি পাথনেম, একটি টেম্পলেট কম্পোনেন্ট, এবং একটি অপ্শনাল GraphQL কোয়েরি সহ একটি সাইট পেজ|
- _Page Component_ — একটি React.js কম্পোনেন্ট যা কোনও পেজ কে রেন্ডার করে এবং অপ্শনালী একটি GraphQL কোয়েরি নির্দিষ্ট করতে পারে|
- _Component extensions_ — এক্সটেনশন যেগুলি কম্পোনেন্ট হিসেবে সমাধানযোগ্য| `.js` এবং `.jsx` কোর দ্বারা সাপোর্টেড| তবে প্লাগইনগুলি অন্যান্য compile-to-js ভাষার জন্য সাপোর্ট যোগ করতে পারে|
- _Dependency_ — Gatsby স্বয়ংক্রিয়ভাবে বিভিন্ন অবজেক্ট-এর মধ্যে ডিপেন্ডেন্সি ট্র্যাক করে যেমন, একটি পেজ নির্দিষ্ট কয়েকটি নোডের উপর নির্ভর করতে পারে| এটি হট রিলোডিং, ক্যাশিং, ইনক্রিমেন্টাল রিবিল্ড ইত্যাদি করতে সাহায্য করে|
- _Node_ — একটি ডাটা অবজেক্ট
- _Node Field_ — একটি নোডে একটি প্লাগইন দ্বারা যুক্ত ফিল্ড যা প্লাগইনটি নিয়ন্ত্রণ করে না|
- _Node Link_ — নোডগুলির মধ্যে একটি সংযোগ যা GraphQL সম্পর্কের মধ্যে রূপান্তরিত হয়| এটি বিভিন্নভাবে তৈরি করা যায় এবং পাশাপাশি স্বয়ংক্রিয়ভাবে অনুমান ও করা যায়| নোডগুলি এবং তাদের রুপান্তরিত ডেরিভেটিভ নোডগুলি থেকে প্যারেন্ট/চাইল্ড লিঙ্কগুলি প্রথম শ্রেণীর লিঙ্ক।

_[গ্লোসারিতে](/docs/glossary/) আরও সংজ্ঞা এবং পদগুলি সংজ্ঞায়িত করা হয়েছে_

### অপারেটর সমূহ

- _Create_ — একটি নতুন জিনিস বানানো
- _Get_ — একটি বিদ্যমান জিনিস নিয়ে আসা
- _Delete_ — একটি বিদ্যমান জিনিস রিমুভ করা
- _Replace_ — একটি বিদ্যমান জিনিস রিপ্লেস করা
- _Set_ — একটি বিদ্যমান জিনিসে একত্রিত করা

### এক্সটেনশন API সমূহ

Gatsbyতে একাধিক প্রক্রিয়া রয়েছে| তাদের মধ্যে সবচেয়ে বিশিষ্ট হলো "বুটস্ট্র্যাপ" প্রক্রিয়া| এটির বেশ কয়েকটি উপ-প্রক্রিয়া রয়েছে| তাদের ডিজাইনের একটি জটিল অংশ হলো তারা প্রাথমিক বুটস্ট্র্যাপের সময় একবার রান করে, এবং পরিবর্তনের প্রতিক্রিয়া অব্যাহত রাখতে ডেভেলপমেন্ট-এর সময়ও জীবিত থাকে| এটি হট রিলোড কে চালায় যা সমস্ত Gatsbyর ডেটা-কে "জীবিত" এবং পরিবেশের পরিবর্তনের জন্য প্রতিক্রিয়া জানাতে সক্ষম করে|

বুটস্ট্র্যাপ প্রক্রিয়াটি নিম্নরূপ:

load site config -> load plugins -> source nodes -> transform nodes -> create graphql schema -> create pages -> compile component queries -> run queries -> fin

প্রাথমিক বুটস্ট্র্যাপ শেষ হয়ে গেলে, একটি `webpack-dev-server` এবং express server স্টার্ট করা হয় ডেভেলপমেন্ট ওয়ার্কফ্লোতে লাইভ আপডেটের সাথে ফাইল সার্ভ করার জন্য| একটি প্রোডাকশন বিল্ড-এর জন্য, Gatsby ডেভেলপমেন্ট সার্ভারটি এড়িয়ে যায় এবং পরিবর্তে CSS, তারপরে জাভাস্ক্রিপ্ট, তারপরে ওয়েবপ্যাক সহ স্ট্যাটিক HTML তৈরি করে|

এই প্রক্রিয়াগুলির সময় বিভিন্ন এক্সটেনশন পয়েন্ট রয়েছে যেখানে প্লাগইনগুলি হস্তক্ষেপ করতে পারে| সমস্ত বড় প্রক্রিয়ার কাছে একটি `onPre` এবং `onPost` থাকে যেমন, `onPreBootstrap` এবং `onPostBootstrap` অথবা `onPreBuild` এবং `onPostBuild`. বুটস্ট্র্যাপ চলাকালীন প্লাগইনগুলি বিভিন্ন পর্যায়ে API-এর উপর প্রতিক্রিয়া জানাতে পারে, যেমন `onCreatePages`, `onCreateBabelConfig`, এবং `onSourceNodes`|

প্রতিটি এক্সটেনশন পয়েন্টে, যে প্লাগইনগুলি API ইমপ্লিমেন্ট করে, Gatsby তাদের সনাক্ত করে এবং সাইটের `gatsby-config.js`-এ তাদের ক্রম অনুসরণ করে সিরিয়ালি তাদের কল করে|

কোনও নোডে এক্সটেনশন API গুলি ছাড়াও, প্লাগইনগুলি সার্ভার রেন্ডারিং প্রক্রিয়া এবং ব্রাউজার-এও এক্সটেনশন API গুলি প্রয়োগ করতে পারে যেমন, `onClientEntry` অথবা `onRouteUpdate`|

এই API এবং স্পেক-এর জন্য প্রধান তিনটি অনুপ্রেরণা হলো React.js-এর API বিশেষত [React API-এর উপর @leebyron-এর ইমেল ](https://gist.github.com/vjeux/f2b015d230cc1ab18ed1df30550495ed), [Joshua Bloch এর বক্তৃতা "How to Design a Good API and Why it Matters"](https://www.youtube.com/watch?v=heh4OeB9A-c&app=desktop) - যিনি জাভার অনেক অংশ ডিজাইন করেছেন, এবং [Hapi.js](https://hapijs.com/api)-এর প্লাগইন ডিজাইন|
